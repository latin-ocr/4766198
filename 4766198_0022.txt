14

τόσσον ἔμ’ εὔφρανας τὺ φανείς, σκιερὰν δ’ ὕπο φανόν
ἀελίου φρύγοντος ὁδοιπόρος ἔδραμον ὥς τις
plerumque prave accepta sic interpretanda duximus, ut se diceret pueri amator urente
sole sub fagi umbram cucurrisse, figurata oratione professus quantum delectationis·
sibi adventus amasii attulisset. Et haec μεταφορικῶς elata per se constare poterant:
additis verbis ὥς ὁδοιπόρος τις origo metaphorae aperitur, et quae propria sunt viatoris
inter vias ob fervorem solis arboris umbram petentis ea videmus in ipsum esse ama-
torem translata reditu pueri desiderati exhilaratum. Eodem modo in idyllia tertio
extremo formatum est simile, quod et ipsum interpretes parum recte expedierunt. Cum
enim caprarius lamentetur
κεισεῦμαι δὲ πεσών καὶ τοὶ λύκοι οἶδέ μ’ ἔδονται·
ὡς μέλι τοι γλυκὺ τοῦτο κατὰ βρόχθοιο γένοιτο,
haec dicit a lupis me devorari pergratum tibi acciderit, sed quia a melle ducit simile,
ita loquitur, me perire, hoc tibi dulce per guttur descendat mellis instar suaviter per
guttur defluentis. Quod est contractum quoddam genus enuntiati comparativi, idque
late patet et olim compluribus exemplis, Pindari inprimis et Aeschyli, a nobis decla·
ratum est. Quae nunc non repetimus sed afferimus alia, si fieri possit ut ea ratio
quam dicimus clariore in luce ponatur et sic uti par est aestimetur. In Phaedone
Platonis (p. 143, ‘20 Sch.) haec dicit Socrates Ι
ἐὰν μέν τι ὑμῖν δοκῶ ὀληθὲς λέγειν, συνομολογήσατε, εἰ δὲ μή, παντὶ
λόγῳ ἇντιτείνετε, ὅπως μὴ ἐγώ ὑπὸ προθυμίας ἅμα ἐμαυτόν τε
καὶ ὑμᾶς ἐξαπατήσας ὥσπερ μέλιττα τὸ κέντρον ἐγκαταλι-
πών οἰχήσομαι.

Nempe κέντρον ἐγκαταλιπεῖν, quod apum est, nunc ipse de se ponit Socrates, sed ad· ,

dita similitudine ex qua illud repetitum est. Magis mira videri possunt haec eiusdem
Platonis quae sunt in Πολιτείας quarto p. 189 Bk.
οὐκοῦν νῦν δὴ ἡμᾶς δεῖ ὥσπερ κυνηγέτας τινὰς θάμνον κύκλῳ
περιίστασθαι προσέχοντας τὸν νοῦν μή πῃ διαφύγῃ ἦ δικαιο-
σύνη καὶ ἀφανισθεῖσα ἄδηλος γένηται.
Neque enim ita loquitur ut dicat, ‘quemadmodum venatores saltum saepire solent ne
effugiat fera, sic nos oportet agere ut quam quaerimus iustitiam deprehendamus', sed
semet suosque iubet arbustum circumsistere plagis, ne aufugiat iustitia, addito quidem
venatorum exemplo. Ac facile persentiscitur admirabilis huius orationis venustas.
Addimus alia, Euripidis potissimum, qui multa habet hoc modo formata. Velut in
Andromacha Peleus cum Andromacham vinctam aspicit ut perituram cum 'filio ita
loquitur (554)
πρῶτον μὲν οὖν κατ’ οὖρον ὥσπερ ἱστίοις
ἐμπνεύσομαι τῇδ’· εἰπὲ τίνι δίκῃ χέρας
βρόχοισιν ἐκδήσαντες οἵδ’ ἄγουσί σε
καὶ παῖδα ,·

