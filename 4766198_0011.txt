νΝΝΕΒεΙΤΑΤιΒ ΜΤΤΕΒΑΒΙΑΕ

FRIDERIOAE GVILELMAE

RECTOR ΕΤ SENATVS.

Lectionum academicarum enumerationi, quae proximi anni mensibus hibernis habe·
buntur, ut aliquid de litteris more antiquo praemittatur, cum de Theocriti idyllio sep·

Q,- cui Θαλύσια inscribitur, nonnulla disputare instituimus, paene pudor nos retinet
quominus exsequamur quod volumus: tam tenuia sunt quae afferimus nec ullo modo
comparanda cum iis quae viri clari, eruditione et ingenio pariter praestantes, cum de
omni poesi Theocritea tum de hoc carmine, unde quasi quaedam radices tam rerum
quam artis Theocriteae ducuntur, his proximis annis certatim enuclearunt. Quicum
aut antiquitates Coas persecuti locorum situm et naturam, in quibus haec quae sunt
in hoc carmine agi voluit poeta non sine documentorum fide eruerent, aut homines
qui actores sunt in hac fabula vel memorantur in ea derepta quam gestant persona
pastoricia aut nominum griphis quibus involvuntur solutis suam veram monstrare faciem
cogerent, aut in βουκολιασμοῦ vim et usum et huius carminis artificia inquirerent qui-
busque id filis cum aliis idylliis connecteretur patefactum irent, multa in clara luce
posita sunt quae adhuc tenebrarum obscuritate obtecta iacuerunt. Quorum ingeniosam
virtutem, quam vel ibi admiramur, ubi assentiri dubitamus, ne speciosa pro veris am·
plectamur, quoniam aemulari nec possumus nec volumus, eos si qui Theocriti res et
huius idyllii rationes penitus cognoscere cupiant, ad illorum operas luculentas abire
iubemus, nos hunc contractum tramitem quem solemus insistentes observationes quas·
dam grammaticas ex uno versu ductas proponimus, ut huic praefandi officio sic ut
possumus satis faciamus.
Itaque in cantilena quam Lycidas amico offert ita dicens (v. 50)
’ mirei μέν — ὅρη, φίλος, εἴ τοι ἀρέσκει
x τοῦθ’ ὃ τι πρᾶν ἐν ὄρει τὸ μελύδριον ἐξεπόνασα

